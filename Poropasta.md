*Tässä reseptissä maistuu pohjoisten havumetsien fleivörit. Aiettähm.*

**Ainekset:**

- 300-400 g poron jauhelihaa (riista käy myös korvikkeena paremman puutteessa)
- 200-300 g pastaa (spagetti tai tagliatelle toimii ehkä parhaiten)
- 1 punasipuli
- 2-3 valkosipulin kynttä
- 1 reilu kourallinen kuivattuja mustia torvisieniä (voi korvata esim. suppilovahveroilla)
- 0,5 rkl dijon-sinappia
- 2 dl kuohukermaa
- Loraus oliiviöljyä
- 1 rkl voita
- 1-2 tl murskattua katajanmarjaa
- Ripaus timjamia
- Suolaa
- Pippuria
- Persiljaa
- (Hifimmässä versiossa loraus punaviiniä)

**Metodi:**

1. Laita pastavesi kiehumaan. (Muista suola!)
2. Liota sieniä muutama minuutti, niin että pehmentyvät hyvin, mutta saa jäädä hieman jäykiksi.
3. Samaan aikaan pilko sipuli, valkosipulit ja jauha katajanmarjat.
4. Lorauta oliiviöljy paistinpannulle ja ryhdy paistelemaan poroa.
5. Kun poro on kokonaan ruskistunut, mausta se pippurilla ja suolalla. (Hifistelyversiossa voit lorauttaa sekaan punaviinia tässä vaiheessa)
6. Lisää pannulle voi, punasipuli, valkosipuli ja katajanmarjat. Jatka paistamista.
7. Kun sipulit ovat alkaneet kuullottumaan kunnolla, sekoita joukkoon sienet ja jatka paistamista pari minuuttia.
8. Lisää kerma, sekoita hyvin ja kiehauta kerma kokoon. Kun kerma alkaa olla koossa, voit lisätä dijon-sinapin.
9. Sekoittele ja hauduta matalalla lämmöllä, kunnes pasta on kypsää. Ota kahvikupillinen pastan keitinvettä talteen, siivilöi pastat ja sekoita lopuksi kastike pastan sekaan. Lisää pastan keitinvettä sen verran, että kastikkeesta tulee... kastikemainen.
10. Nauti parmesanilla ja persiljalla höystettynä.