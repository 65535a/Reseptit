(Variaatio [[Linkit#^0ff743|tästä]] reseptistä)

- 525 g vehnäjauhoja
- 150 g aktiivista hapanjuurta (100% kosteus)
- 3 tl suolaa
- 6 rkl voita
- 2-3 rkl sokeria (oman maun mukaan)
- 3 rkl laktoositonta maitojauhetta
- 390 g haaleaa vettä

1. Lisää kaikki paitsi voi, suola ja puolet vedestä yleiskoneeseen ja vaivaa hitaimmalla vaihteella.
2. Lisää loput vedet pikkuhiljaa kaataen. 
3. Lisää voi pieninä palasina, kun neste on sekoittunut kunnolla.
4. Jatka vaivaamista 15 min.
5. Lisää suola ja vaivaa vielä ainakin 5 min, kunnes taikina on todella sitkoista.
6. Peitä kulho kannella tai kelmulla ja laita lämpimään paikkaan kohoamaan 3-4 tunniksi.
7. Kun taikina on kohonnut noin kaksinkertaiseksi, kaada se jauhoiselle pinnalle, läpsi siitä ilmat pihalle ja muotoile tiukkapintaiseksi palloksi. Siirrä taikinapallo takaisin kulhoon, laita kansi/kelmu päälle ja anna kohota vielä 2 tuntia.
8. Kaada taikina kulhosta jauhoiselle pinnalle ja litistä suorakaiteen muotoiseksi levyksi (älä kauli). Taikinassa pitäisi näkyä isoja kuplia.
9. Taittele ja rullaa taikinalevystä leipävuokaan sopiva pötkö ja laita rasvattuun vuokaan. Painele pötkö tiiviisti vuoan pohjalle.
10. Anna taikinan kohota 2-3 h, tai kunnes taikinan yläreuna on kohonnut vuoan yläreunan tasolle.
11. Lämmitä uuni 200 asteeseen ja laita uunin pohjalle valurautapannu.
12. Kun uuni on lämmennyt, aseta vuoka uunin alimmalle tasolle, heitä 2 dl vettä valurautapannuun ja sulje uunin ovi nopeasti.
13. Paista leipää 45 min.
14. Poista vuoka uunista, venaile pari minuuttia ja livauta leipä ulos vuoasta. Anna leivän jäähtyä kunnolla ennen leikkaamista.
15. Nauti leivästä.